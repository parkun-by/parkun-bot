# Інструкцыя па выкарыстанні бота

Так, вы ўвялі асабістыя даныя ў бот і пацвердзілі пошту? Што далей?

![email_confirmed.png](../resources/operation_manual/email_confirmed.png)

Пасля атрымання паведамлення аб пацвярджэнні пошты бот пераводзіцца ў працоўны рэжым. Для таго, каб адправіць у ДАІ парушэнне, трэба яго сфатаграфаваць такім чынам, каб добра было бачна парушэнне і нумар парушальніка. Таксама, калі пад шклом ёсць нумар тэлефона, то яго фота моцна дапаможа інспектару.

## Дадаём у бот фатаграфіі парушэння

Калі некалькі парушэнняў сфатаграфаваны па адным адрасе і ў адзін час, то можна іх усе адправіць за адзін раз, але не больш за 10 фота.

## Націскаем кнопку ўводу інфармацыі аб парушэнні

![enter_violation_info.png](../resources/operation_manual/enter_violation_info.png)

## Уводзім адрас парушэння

![violation_address.png](../resources/operation_manual/violation_address.png)

Можна выбраць уведзеныя раней адрасы, націснуўшы на кнопку з нумарам адраса пад паведамленнем.

Калі парушэнне ўводзіцца праз тэлефон, то адрас можна не ўводзіць рукамі, а задаць праз меню прымацавання файла.

![enter_violation_location.png](../resources/operation_manual/enter_violation_location.png)

## Правяраем атрымальніка і ўводзім час парушэння

Пасля ўводу адраса бот падбярэ адпаведнага атрымальніка звароту (УУС абласцей або горада Мінска).

Атрымальніка або адрас можна змяніць адпаведнымі кнопкамі пад паведамленнем.

![enter_violation_time.png](../resources/operation_manual/enter_violation_time.png)

Таксама наступным паведамленнем бот прапануе ўвесці дату і час парушэння.

Па змаўчанні абраная бягучая дата, яе можна змяніць кнопкамі.

Застаецца ўвесці час у любым фармаце (праз кропку, двукроп'е, коску, прабел, без падзельніка).

Калі парушэнне адбылося досыць даўно, можна ўвесці дату і час цалкам, як у прыкладзе.

## Уводзім нумар аўтамабіля парушальніка

Бот распазнае нумары аўтамабіляў з перададзеных фотаздымкаў, застаецца толькі націскам на кнопкі выбраць патрэбныя нумары. Пасля гэтага націснуць *"Усе нумары абраныя"*.

Калі вашага нумара няма на кнопках, то яго (іх) трэба адправіць боту паведамленнем і бот пяройдзе да наступнага кроку.

![enter_violation_number.png](../resources/operation_manual/enter_violation_number.png)

## Правяраем дадзеныя парушэння

Перад адпраўкай бот перашле вам усе фота, якія ён збіраецца адправіць і падрыхтуе невялікае рэзюмэ.

![enter_violation_time.png](../resources/operation_manual/check_violation_summary.png)

Трэба ўважліва праверыць уведзеныя даныя, калі ёсць памылка, то іх можна ўвесці нанова, кнопкай *"Дзярж. нумар, адрас, час"*.

Калі хочацца дадаць пару слоў, без якіх зварот быў бы не поўным, то гэта таксама можна зрабіць кнопкай *"Дадаць заўвагу"*.

## Адпраўка звароту

Калі вы гатовы да адпраўкі – цісніце на кнопку *"Адправіць ліст"*. Бот паставіць зварот у чаргу на адпраўку.

![appeal_queued.png](../resources/operation_manual/appeal_queued.png)

У гэты момант ужо можна пачынаць ўводзіць другі зварот (калі ён ў вас ёсць).

Праз некаторы час бот папросіць ўвесці капчу (вельмі рэдка) (магчыма, некалькі разоў).

![entering_captcha.png](../resources/operation_manual/entering_captcha.png)

Пасля паспяховага ўводу капчы, зварот будзе адпраўляцца прыкладна хвіліну, а потым бот паведаміць аб паспяховай адпраўцы, дашле тэкст звароту і размесціць інфармацыю аб парушэнні ў канале і сац. сетках, якія былі пералічаны ў рэзюмэ.

Таксама бот намалюе кнопку, пры націсканні на якую у будучыні можна будзе даслаць у соц. сеткі праекта адказ ДАІ на ваш зварот.

![entering_captcha.png](../resources/operation_manual/successfully_sent.png)

Зварот адпраўлены! Вы цудоўны!

Далей справа за ДАІ, а бот вяртаецца да чакання фатаграфій новага парушэння.
