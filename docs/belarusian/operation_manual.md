# Інструкцыя па выкарыстанні бота

Так, вы ўвялі асабістыя даныя ў бот і пацвердзілі пошту? Што далей?

![email_confirmed.png](../resources/operation_manual/email_confirmed.png)

Пасля атрымання паведамлення аб пацвярджэнні пошты бот пераводзіцца ў працоўны рэжым. Для таго, каб адправіць у ДАІ парушэнне, трэба яго сфатаграфаваць такім чынам, каб добра было бачна парушэнне і нумар парушальніка.

## Дадаём у бот фатаграфіі парушэння

Калі некалькі парушэнняў сфатаграфаваны па адным адрасе і ў адзін час, то можна іх усе адправіць за адзін раз, але не больш за 10 фота.

## Націскаем кнопку ўводу інфармацыі аб парушэнні

![enter_violation_info.png](../resources/operation_manual/enter_violation_info.png)

## Уводзім нумар аўтамабіля парушальніка

Або нумары, калі на папярэднім этапе вы адправілі больш за адно парушэнне.

![enter_violation_number.png](../resources/operation_manual/enter_violation_number.png)

## Уводзім адрас парушэння

![violation_address.png](../resources/operation_manual/violation_address.png)

Калі парушэнне ўводзіцца праз тэлефон, то адрас можна не ўводзіць рукамі, а задаць праз меню прымацавання файла.

![enter_violation_location.png](../resources/operation_manual/enter_violation_location.png)

## Правяраем атрымальніка і ўводзім час парушэння

Пасля ўводу адраса бот падбярэ адпаведнага атрымальніка звароту (УУС абласцей або горада Мінска). Атрымальніка або адрас можна змяніць адпаведнымі кнопкамі пад паведамленнем. Таксама наступным паведамленнем бот прапануе ўвесці час парушэння. Калі парушэнне адбываецца ў бягучы момант, то яго можна ўвесці кнопкай.

![enter_violation_time.png](../resources/operation_manual/enter_violation_time.png)

## Правяраем дадзеныя парушэння

Перад адпраўкай бот перашле вам усе фота, якія ён збіраецца адправіць і падрыхтуе невялікае рэзюмэ.

![enter_violation_time.png](../resources/operation_manual/check_violation_summary.png)

Трэба ўважліва праверыць уведзеныя даныя, калі ёсць памылка, то іх можна ўвесці нанова, кнопкай *"Дзярж. нумар, адрас, час"*.

Калі хочацца дадаць пару слоў, без якіх зварот быў бы не поўным, то гэта таксама можна зрабіць кнопкай *"Дадаць заўвагу"*.

## Адпраўка звароту

Калі вы гатовы да адпраўкі – цісніце на кнопку *"Адправіць ліст"*. Бот паставіць зварот у чаргу на адпраўку.

![appeal_queued.png](../resources/operation_manual/appeal_queued.png)

У гэты момант ужо можна пачынаць ўводзіць другі зварот (калі ён ў вас ёсць).

Праз некаторы час бот папросіць ўвесці капчу (магчыма, некалькі разоў).

![entering_captcha.png](../resources/operation_manual/entering_captcha.png)

Пасля паспяховага ўводу капчы, зварот будзе адпраўляцца хвіліны тры, а потым бот паведаміць аб паспяховай адпраўцы, дашле тэкст звароту і размесціць інфармацыю аб парушэнні ў канале і сац. сетках, якія былі пералічаны ў рэзюмэ.

![entering_captcha.png](../resources/operation_manual/successfully_sent.png)

Зварот адпраўлены! Вы цудоўны! \
Далей справа за ДАІ, а бот вяртаецца да чакання фатаграфій новага парушэння.
